Szövegértés-fejlesztő applikáció

Az ötletadó játék leírása:

Pörgős, szórakoztató gondolkodási és észlelési képességet fejlesztő játék, melyben relációkat és azonosságokat kell felfedezni az 55 kerek lapon, melyek telis-tele vannak változatos, motiváló képekkel. /…/ A játék alapszabálya pofon egyszerű: az 55 lap közül bármely kettőt kiválasztva csak egyetlen azonos képet láthatunk. Vajon ki találja meg először? 

Szövegértés-fejlesztő játék:
Az eredeti játék ábráit szavakra cserélve a játék egyrészt alkalmassá vált a szövegértés-fejlesztésére, másrészt személyre szabhatóan elkészíthetők, akár a szöveg tematikája, akár a fejlesztési terület szempontjából (pl. adott tanuló/osztály kedvenceit megjelenítve). Emellett a játék alkalmas szókincsfejlesztésre, valamint idegen nyelvek szavainak tanítására (a feltöltött szavaktól függően).

Applikáció fejlesztése:
Egy olyan felületre van szükségünk, amely
  * szavak begépelését követően elvégzi a formázást, és azonnal nyomtatható válnak a kártyák
  * egy szöveg bemásolása esetén leszűri a gyakori/ritka stb. kifejezéseket, s így egyszerűen kiválogathatóvá teszi azt a 15 kifejezést, amely az adott játékba bekerül
  * a szövegértés-fejlesztő mentor önállóan is feltölthet kifejezéseket, vagy adatbankot alkothat
  * nyomtatható formában elkészíti a 15 kifejezés alapján az 55 kártyát, változó formában (nagyság, betűtípus, szín, elrendezés) – véletlenszerűen vagy megadott paraméterek alapján
  * gépelés nélkül, a betöltött szöveg egyes szavaira kattintva kijelölhetők lesznek a kártyára kerülő szavak
  * továbblépés: online felületen egyedül játszható (egymás ellen, időre stb.)

Cél: az alkalmazás segítségével egyedi játékok legyenek készíthetőek néhány perc alatt, az adott mentorált gyermek igényeihez, illetve a használt szöveghez/témához igazodva. A szöveg-alapú játék a toldi tanodások ötlete, így ezen ötlet kiválasztása esetén őket is meghívnánk a hackathonra, vagy eleve egy külön vegyes csapatot indítanánk a TanodaPlatform színeiben. 

